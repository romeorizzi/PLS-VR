# Le olimpiadi di informatica

Sono oltre 20 anni che sono coinvolto nella promozione e negli allenamenti (dalle realtà locali alla squadra nazionale) delle olimpiadi di informatica.
Nella mia esperienza ho visto l'impatto positivo dirompente nella formazione, nelle scelte poi più consapevoli, e nelle insospettate ed importanti opportunità che sono state quindi conseguite da ragazzi tuoi pari.

Per questo voglio assicurarmi di fare la mia parte perché abbiate i riferimenti primi necessari per poter tentare questa avventura fosse anche per semplice divertimento.

Per accedere alle [International Olympiad in Informatics (IOI)](https://ioinformatics.org/) occorre dimostrare prima il proprio valore in casa, nelle [Olimpiadi Italiane di Informatica]. Entrambe le iniziative sono rivolte a ragazzi delle scuole superiori, con le gare di ambito nazionale a loro volta articolate in diverse fasi. Ai ragazzi che superano bene la fase nazionale vengono offerte importanti opportunità di allenamento che a loro volta hanno una loro tempistica. Vale quindi la pena e può fare la differenza cominciare presto.
Collegato a questo: per ragazzi delle medie o bambini delle elementari suggeriamo di guardare alle (Olimpiadi di Problem Solving (OPS))[https://www.olimpiadiproblemsolving.it/web/index.php]. [Nostra scheda di primo orientamento alle OPS.](OPS.ms)

## Siti di riferimento e i problemi

Al [sito di riferimento ufficiale](https://www.olimpiadi-informatica.it/index.php/allenamenti.html) trovi regolamenti, date, scadenze, materiali.

Al [sito per l'allenamento](https://training.olinfo.it/#/overview) trovi la risorsa prima: i problemi. Trovi inoltre un forum partecipato da atleti e tutor, e quindi una comunità che possa rispondere a tue domande, dove segnalare difficoltà od ottenere informazioni relative ad un problema oppure ad altre iniziative od opportunità.

Al [sito delle olimpiadi a squadre (OIS)](https://sites.google.com/aldini.istruzioneer.it/olimpiadi-informatica-squadre/homepage) trovi il fitto calendario, la vivace comunità, e le iniziative collegate a queste gare che tanto piacciono ai ragazzi. Partecipare con una squadra può infatti essere ancora più divertente ed istruttivo e darti soddisfazioni ed opportunità in senso più pieno.  


## Persone attive sul territorio VEN1

Lorenzo De Carli ha spesso organizzato incontri pomeridiani all'ITI Marconi (vicino alla stazione di Verona Porta Nuova). 
Questi incontri sono aperti ai ragazzi di altre scuole e a tutto il territorio circostante. In alcuni di questi incontri Lorenzo vi avvia all'uso di un linguaggio di programmazione che possa essere impiegato nelle gare (C/c++/Pascal), altri incontri (cui spesso ho partecipato io stesso) sono dedicati all'arte e alle tecniche del problem solving.
Inoltre l'ITI Marconi funge da nodo AICA per le olimiadi di informatica e Lorenzo ha spesso aiutato nella logistica i ragazzi che pertecipano sia alle IOI che alle OIS. 

Al Liceo Scientifico Galileo Galilei (Verona) ci sono degli ottimi gruppi di lavoro che si incontrano nei pomeriggi, lavorando su vari obiettivi, e tra questi anche le iOi, le OIS, le OPS e anche le gare di matematica. Forse anche questi gruppi/iniziative sono aperti anche a ragazzi di altre scuole. Sò comunque che lavorano molto bene.

Più periferiche ma da segnalare per le loro attività anche l'IIS Marie Curie, Garda (VR) e l'ISS Carlo Anti Villafranca, Villafranca (VR).

Non escludo che altri gruppi possano essere attualmente attivi presso altre scuole (vi prego di segnalarmeli così da contribuire tutti all'accessibilità di queste informazioni).

Io stesso (![un block-notes con matita](gifs/simpleAntiSpamVR.gif)) resto disponibile per indicazioni sia a studenti (atleti) che per docenti interessati a valorizzare loro studenti, o curiosi di conoscere od organizzare opportunità formative, o di entrare loro stessi nella rete di promozione di tali occasioni ed attività.
