# Il progetto TALight

Sei un insegnante/studente/ricercatore/imprenditore/manager desideroso di trasmettere delle competenze, tecniche, metodi od abilità?
Vuoi acquisire tu stesso nuove competenze in modo vivo, concreto e efficace? 
Intendi promuoverle affinché trovino altri interpreti, vengano a nuova vita, o sorgano spontaneamente nei tuoi figli/studenti/dipendenti/assistiti/clienti/cittadini?
Vorresti promuovere nel modo più efficace le tue scoperte o dei tuoi prodotti tecnologicamente avanzati o di uso non immediato?
Vorresti proporre dei giochi/sfide stimolanti ed istruttivi, o organizzare delle selezioni o una campagna di reclutamento che possa raggiungere i soggetti più vivaci alle fonti del loro interesse e coinvolgimento?

TALight offre una cornice e degli strumenti per catturare gli elementi salienti del tuo problema e renderli nella forma di un giocattolo Montessoriano con vita ed interesse proprio, consentendoti di predisporre percorsi didattici inclusivi attorno ad esso e servizi di feedback automatico che possano garantire un'esplorazione autonoma e apprendimento autentico ed auto-motivato.
Anche gli aspetti sociali e le dimensioni collaborative sono potenziate nell'approccio che e visione che hanno motivato lo sviluppo di TALight e che dal suo uso vengono promossi, un processo in divenire che speriamo possa sorprenderti e sorprenderci anche in futuro :stuck_out_tongue_winking_eye: ed al quale sono tutti invitati a prendere parte.

<details>
<summary>Desideri acquisire nuove competenze?</summary>
Allora ci riferiamo a tè come un **problem solver**. Se puoi trovare i contenuti di tuo interesse sotto TALight allora dovresti aspettarti un'esperienza di apprendimento attivo che sappia andare in profondità, ma anche divertimento.
Se invece tale contenuto non è ancora presente (ci vorrà il suo tempo per il bootstrap di questo nuovo sistema), perché allora non provvedere tu stesso a realizzare tali percorsi di accompagnamento mentre progredisci nell'esplorazione dell'argomento? In questo modo ti sarai comunque assicurato un modo divertente per imparare facendo. La tua rielaborazione e contestuale messa in pratica potranno comunque aiutarti a meglio approfondire con motivazioni autonome.
Inoltre, il tuo percorso diverrà da subito comprovabile (il che può essere di interesse in vari contesti).
</details>

<details>
<summary>Vuoi trasmettere competenze, oppure convalidarle o valutarle? Vuoi condividere o diffondere una conoscenza attiva su un argomento o uno strumento o prodotto complesso?</summary>
Allora dovresti considerarti nel ruolo di **problem maker** e rielaborare i tuoi contenuti nella forma di problemi stimolanti e utili servizi di supporto a chi intenda affrontarli. Gli insegnamenti che porrai alle loro basi verranno ricercati e assorbiti nel profondo. Inoltre i materiali che produrrai saranno altamente riutilizzabili. TALight non impone alcun formato e, solo dove utile per semplificare la vita, impiega scrupolosamente una logica di convention over configuration.   
</details>

<details>
<summary>Vorresti diventare un problem maker ma conosci un solo linguaggio di programmazione?</summary>
Sì, ti sarà sufficiente la conoscenza o la volontà di apprendere anche solo i rudimenti di un qualsiasi linguaggio di programmazione a tua scelta, combinata con la conoscenza approfondita e curiosità a rielaborare il tuo ambito, e con la determinazione a comunicare e trasmettere una competenza viva. Se questi tre elementi ci sono, puoi già predisporti a realizzare un efficace problema interattivo che vada realmente a toccare le questioni e competenze chiave che vuoi svelare e condividere.
</details>

In good conclusion TALight is a minimal but powerful and flexible open system for the design, the sharing, the experimentation and the use of interactive didactic problems which offer rich ongoing instant feedback services to the problem solver (the student, or trainee, or employee, or fellow research colleague).

## Per sapere di più, sperimentare, o prendere parte

Vai al [repo GitHub di questo progetto open source](https://github.com/romeorizzi/TALight). Esplora i problemi di esempio nella collezione del tutorial o prova alcuni dei servizi.

Speriamo tu possa trovare i nostri strumenti e il nostro approccio stimolanti ed utili.

E saremo felicissimi se poi vorrai anche prendere parte al progetto.


## Un'opportunità per progetti in collaborazione tra scuole, e magari con l'Università

di fatto, se sei uno studente o docente di scuola superiore, ci troverai interessati a proporre e/o discutere in merito a opportunità per Percorsi di Alternanza Scuola Lavoro.
Vediamo poi con molto interesse la possibilità di avere squadre che ricomprendano un insegnate (o una rete di insegnanti) a proporre e focalizzare un set di competenze da coprire (competenze che desidera trasmettere e reputa sarebbe interessante scomporre in sotto-problemi adatti ad essere proposti come sfide) e un gruppo di studenti nel ruolo di problem-makers, progettisti e sviluppatori.  
Questa configurazione, e più in generale il progetto stesso, offrono ampie opportunità per imparare facendo e uno dall'altro. Avrai inoltre modo di acquisire le tecnologie in cui potresti essere maggiormente interessato ponendole ad uso e valore immediato.
I percorsi didattici sviluppati sulla base di TALight aspirano ad essere di immediato impiego e sperimentazione nella classi e/o nel web. Nonostante questa concretezza, il progetto offre non solo un'opportunità eccellente di learn by doing ma anche per divertirsi e ricrearsi. E, se riusciremo anche nello sviluppo e cura delle possibilità intrinseche nella dimensione collaborativa nello sviluppo di percorsi didattici, otterremo i più alti dei nostri risultati mentre ben impegnati a fare altro.


