# Proposte

Mi chiamo Romeo Rizzi e sono un docente dell'Università di Verona, Dipartimento di Informatica, dove insegno corsi nelle lauree di Matematica e di Informatica. Sono anche un ricercatore prolifico ed internazionalmente conosciuto nelle aree dell'algoritmica e della matematica discreta. Ma la ragione e gli interessi per cui mi presento qui a voi sono altri:
favorire la partecipazione di studenti a varie iniziative ed opportunità quali

1. gare di informatica o di matematica;

2. realizzazione di ambiziosi progetti open source in ambito ludico e/o didattico.

Oltre a quanto in queste due voci e sezioni, resto disponibile per Progetti di Alternanza Scuola Lavoro o per interventi di formazione rivolti alle scuole (studenti o docenti).

## Gare di informatica o di matematica

Da oltre 20 anni sono coinvolto nella promozione e negli allenamenti (da varie realtà locali alla squadra nazionale) delle olimpiadi di informatica. Ho contribuito fin quasi dalla loro istituzione allo sviluppo delle IOI, e ho anche visto nascere le OPS, ancora dopo sono venute le OIS che hanno preso piede per geniale intuizione e volontà di alcuni docenti di scuola superiore. Nella mia esperienza ho visto non solo di queste dinamiche ma anche e in primo luogo l'impatto positivo dirompente nella formazione, nelle scelte poi più consapevoli, e nelle insospettate ed importanti opportunità che sono state quindi conseguite da ragazzi tuoi pari.

Per questo, rivolto qui al territorio di Verona, voglio assicurarmi di fare la mia parte perché abbiate i riferimenti primi necessari per poter tentare di queste avventure fosse anche per semplice divertimento.

Ho pertanto qui raccolto delle schede di presentazione di alcune di queste iniziative. Mirano a fornire solo dei primi riferimenti dai quali possiate venire a scoprire di queste opportunità e partire direttamente.

1. [Scheda Olimpiadi di Informatica](olimpiadi_informatica.md)

2. [Scheda Olimpiadi di Matematica](olimpiadi_matematica.md)

3. [Scheda Olimpiadi di Problem Solving](OPS.md)

Queste schede accompagnano delle brevi video-clip.
Ho inoltre reso disponibili dei video più lunghi presi da lezioni dove discuto ed esemplifico delle metodologie di problem-solving. Perché è poi la ciccia che meglio potrebbe attirarvi e farvi riconoscere al volo che questo mondo, di fatto, vi incuriosisce, vi interessa, vi appartiene.

1. [Problema Piastrelle - Ricorsione](olimpiadi_informatica.md)

2. [Problema Triangolo - Programmazione Dinamica](olimpiadi_informatica.md)

3. [Problema Pirellone - Buone Caratterizzazioni](olimpiadi_matematica.md)


## Realizzazione di ambiziosi progetti open source in ambito ludico e/o didattico

Fin qui abbiamo coperto il punto 1, veniamo ora al 2.

__Una premessa:__ nelle gare di informatica utilizziamo dei sistemi che consentono di recepire dei codici solutori sottomessi dagli atleti, li compiliamo ed eseguiamo entro delle sandbox, e possiamo quindi testarli su istanze valutando l'efficienza dei metodi algoritmici che tali codici esprimono. Il sistema che la nazionale italiana ha negli anni sviluppato per gestire tutto questo (il CMS) è stato premiato ed adottato per le olimpiadi internazionali, quindi resta un valido riferimento per quanto ho da aggiungere.
Abbiamo anche sistemi organizzati diversamente che si occupano ad esempio della gestione della fase territoriale, qui gli studenti sottomettono i file generati dai loro codici (come nelle gare google-jam). Se allarghiamo lo sguardo a quello che fanno altre nazioni o anche colossi (ad esempio come Google appunto), non vi sono tecnologie di altro tipo. Purtroppo tutte queste tecnologie pensate per le gare non sono adatte per la didattica e per una trasmissione più investigativa e dialettica del sapere e delle competenze. E tuttavia la necessità di tali sistemi è palpabile.  

-----------------------------

In questi ultimi anni ho lavorato a formulare e sperimentare nuove proposte. In alcune schede e video vorrò pertanto parlarvi di alcuni progetti open source che mi stanno a cuore.
Spero possano attirare la tua attenzione ed interesse. Saremo felicissimi se vorrai avvalerti di questi nuovi strumenti ed ancora più felici se vorrai prendere parte alla loro sperimentazione. Miriamo ad innescare un meccanismo virtuoso a partire dalle scuole dove studenti e docenti insieme realizzassero dei contenuti (problemi e percorsi didattici articolati per problemi) entro questi nuovi sistemi e paradigmi. I contenuti sarebbero così pienamente allineati alle esigenze ed obiettivi didattici per quella disciplina e l'insegnamento stesso tornerebbe ad essere percorso insieme ed occasione di crescita e scambio reciproci nel lavorare insieme verso obiettivi comuni. In questi progetti open source vi è anche ogni spazio per collaborare alla realizzazione delle piattaforme e ai componenti dei sistemi sottostanti. Mi stò rivolgendo sia a studenti che docenti, semplicemente a chi, senza credere troppo in questa distinzione, avesse voglia di mettersi in gioco per riscoprirsi in nuove competenze ed energie.  

1. [Scheda progetto TALight](TALight.it.md)

2. [Scheda progetto CodeColosseum](CodeColosseum.it.md)

3. [Scheda progetto TuringArena](TuringArena.it.md)

  
