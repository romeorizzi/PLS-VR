# Olimpiadi di Matematica

Le Olimpiadi di Matematica vantano una lunga ed importante storia a livello internazionale (IMO). Diversi dei più importanti matematici contemporanei provengono da un'esperienza in queste gare. Da alcuni decenni la partecipazione Italiana ha preso piede anche con atleti che hanno saputo farsi notare e gli impegni per le nostre gare nazionali sono finiti nell'agenda di molti studenti che fanno riferimento ad esse per potenziare i loro interessi, competenze, motivazioni, contatti ed orientamento nella propria formazione e crescita.

La dimensione sociale di queste gare, così come della matematica stessa, è cresciuta via via nel tempo. Attualmente a questa iniziativa fanno capo sia gare individuali che a squadre. Tutt'ora la fascia di riferimento è quella degli studenti delle scuole superiori, ma, se possibile, è bene partire dalla prima con i giochi di Archimede. Anzi, dedichiamo una sezione del presente documento a chi volesse avvicinarsi già prima a questi tipi di problemi, interessi e competenze.


## Siti di riferimento, materiali, e tanti bei problemi

Al [sito di riferimento ufficiale](http://olimpiadi.dm.unibo.it/) trovi regolamenti, date, scadenze. Ma, ancora più importante, trovi tante proposte, materiali ed energia.

All'[area allestita da nostri docenti a Matematica, Università di Verona](https://moodleext.univr.it/course/view.php?id=327) trovi riferimenti di scuole e docenti e un calendario per appuntamenti in Verona.

## Troppo giovane per poter prender parte alle gare delle olimpiadi di Matematica?

Considera allora le Olimpiadi di Problem Solving (OPS). Al [sito ufficiale](https://www.olimpiadiproblemsolving.it/web/index.php) trovi regolamenti, date, e scadenze. Trovi inoltre riferimenti di pertinenza, inclusi elenchi di referenti a livello locale.


Per raggiungere una più ampia fascia di età, su competenze non troppo distanti lavorano le Bebras:

[Sito di riferimento italiano per le Bebras](https://bebras.it/)

[Le Bebras (english)](https://www.bebras.org/)

## Riferimenti presso il nostro dipartimento

I riferimenti del nostro dipartimento attivi sul versante delle gare di matematica sono Giuseppe Mazzuoccolo e Sisto Baldo. Essi organizzano incontri sia presso il nostro dipartimento che presso scuole, e hanno disponibilità per percorsi di Alternanza scuola-lavoro.

## Riferimenti sul territorio di Verona

Alcuni istituti di scuola superiore di Verona (Marconi, Galileo Galilei) e di Villafranca (Carlo Antis) organizzano incontri pomeridiani ed attività formative. Ringraziamo chi volesse segnalare utili integrazioni a queste informazioni, nell'interesse di tutti ed in particolare dei ragazzi interessati a prendere parte. Per altro trovi liste più estese ed aggiornate di referenti sul [sito di riferimento ufficiale nazionale](http://olimpiadi.dm.unibo.it/) o accedendo all'[area allestita da nostri docenti a Matematica, Università di Verona](https://moodleext.univr.it/course/view.php?id=327).
